دي بإختصار شكل الشبكة في الحقيقة بتبقا عاملة ازاي؟ فيه اكتر من نوع أشهرهم:

### Bus Topology

![](https://images.wondershare.com/edrawmax/templates/bus-topology-network-diagram.png)

ودي زي ما في الصورة شكلها عاملة زي الاتوبيس Bus وطبعا اولها واخرها terminators الاجهزة متوصلة بسلوك خارجة من ال backbone ..

شكل الداتا فيها بيمشي بالشكل دا:

![|781](https://www.znanje.org/abc/tutorials/internet_abc/img/060_topology_bus05.gif)

وبالتالي اذا حصل مشكلة في السلك (backbone) الاتصال هينقطع عن كل الأجهزة والمصيبة الأكبر كمان انه بيبعت اي رسالة لكل الأجهزة علي الشبكة ودا من ناحية الامان معدومة الامان وبالتالي هي مش أفضل خيار!


### Star Topology

![|700](https://allroundcomputersolutions.weebly.com/uploads/7/5/0/7/750797/4779700.jpg?540)

لو لاحظت شكلها عامل زي ال Star بالظبط .. لو ركزت هتلاقي كلمة hub ماسكة اكتر من جهاز (محور الشبكة) ودا المسئول عن تحويل ال packets او الداتا من جهاز لأخر ولكن فيه مشكلة كبيرة إنه لما PC1 ويحب يبعت ل PC2 الرسالة بتروح من PC1 للـ HUB والـ HUB يبعت الرسالة لكل الأجهزة وبالأخير توصل لـ PC2 .. فاذا كان فيه هاكر علي الشبكة دي يقدر يقرأ الرسالة عادي .. الجزء الحلو في الموضوع انه مبقاش مستخدم وظهر حاجة أفضل وأامن وهو ال Switch

الـ Switch أذكي من الـ HUB ليه؟ الفكرة إنه الـ Switch لما تجيله داتا من PC1 مثلا لـ PC2 فبيقسم الـداتا دي لحاجة اسمها frames (هنيجي لحتة ال frame دي وليه اتسمت بالإسم دا) وبيبدأ يبعت اول فريم لكل الأجهزة بيسأل فين PC2 فهيجيله رد من PC2 يبدأ الذكي دا يعمل اي بقا؟ يبدأ يبعت الداتا كاملة لل PC2 وكمان يبدأ يخزنه عنده في table كدا بيكون فيه الـ Port اللي متوصل عليه الجهاز من الـ Switch وكمان ال MAC address بتاعه بالشكل اللي في الصورة دي:

![](https://i.sstatic.net/fzHQv.png)

وبالتالي هيبقا أسرع من أول مرة .. ليه؟ لإنه خلاص عرف مكان كل من PC1 و PC2 وبالتالي اذا حصل اي اتصال ما بينهم هيبعت ال frames علي الفور.

---

إقرأ دي لو حبيت تعرف أكتر عن باقي ال Typologies.

https://www.geeksforgeeks.org/types-of-network-topology/